# -*- mode: mandoku-view; -*-
#+TITLE: 廟學典禮
#+DATE: 2015-08-24 22:51:33.249092
#+PROPERTY: ID KR2m0027
#+PROPERTY: BASEEDITION WYG    
#+PROPERTY: JUAN 提要
<pb:KR2m0027_WYG_000-1a>¶
欽定四庫全書　　　　　史部十三¶
　廟學典禮　　　　　　　政書類二(儀制之屬/)¶
　　提要¶
　　　　(臣/)等謹案廟學典禮六卷不著撰人名氏諸¶
　　　　家書目皆不著録核其所載始於元太宗丁¶
　　　　酉而終於成宗大徳間盖元人所録也其書¶
　　　　襍鈔案牘排綴成編未經文士之修飾故詞¶
　　　　多椎朴又原序原目散佚無考亦無從得其¶
<pb:KR2m0027_WYG_000-1b>¶
　　　　門類幸其年月先後皆有可稽尚可排比成¶
　　　　帙謹釐析其文勒為六卷雖繁複之失在所¶
　　　　未免而一代廟學之制措置規畫梗概具存¶
　　　　頗可與元史相叅考如至元六年設學校官¶
　　　　一條稱儒學提舉司秩從六品而百官志作¶
　　　　從五品各路儒學教授秩八品而百官志作¶
　　　　九品至元十九年郡縣學院官職員數一條¶
　　　　稱總管府設教授二員學録學正各二員散¶
<pb:KR2m0027_WYG_000-2a>¶
　　　　府設教授二員學録學正各一員而百官志¶
　　　　作總管府教授一員學正一員學録一員散¶
　　　　府上中州教授一員俱不相合盖宋濓等修¶
　　　　史之時據其末年之制而大徳以前之舊典¶
　　　　則未及詳考也又選舉志稱至元二十八年¶
　　　　令江南諸路學及各縣學内設立小學選老¶
　　　　成之士教之其他先儒過化之地名賢經行¶
　　　　之所與好事之家出錢粟贍學者並立為書¶
<pb:KR2m0027_WYG_000-2b>¶
　　　　院是明言小學書院設於世祖之時而此書¶
　　　　載立小學書塾乃在大徳四年以成宗時人¶
　　　　記成宗時事不應訛異如是或至元時雖有¶
　　　　此議實未及施行至成宗乃補定其規制而¶
　　　　史未及詳歟元史一書自開局至告成僅閲¶
　　　　八月其間潦草闕畧不一而足諸志尤不賅¶
　　　　偹留此一編猶足以見一朝養士之典固考¶
　　　　古者所必稽矣其中有當日文書程式後人¶
<pb:KR2m0027_WYG_000-3a>¶
　　　　不能盡解以致傳冩訛脱者並詳核釐正無¶
　　　　可考者則闕之人名地名官名譯語對音尤¶
　　　　多舛異今皆一一核定俾不失其真以糾向¶
　　　　來流傳之悞焉乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
